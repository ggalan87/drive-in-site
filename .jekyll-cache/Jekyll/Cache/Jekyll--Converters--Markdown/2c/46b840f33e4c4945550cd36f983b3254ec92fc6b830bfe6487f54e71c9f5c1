I"<h2 id="περιγραφή">Περιγραφή</h2>

<p>Εδώ και αρκετούς μήνες κυοφορείται η ιδέα της διοργάνωσης drive-in προβολών στο Πανεπιστήμιο.  Αρχικά ξεκίνησε από την Κινηματογραφική Ομάδα του ΠΚ και το πως μπορεί να λειτουργήσει στο πλαίσιο της δυστοπίας που ζούμε, έχοντας αναστείλει όπως και οι περισσότερες ομάδες και συλλογικότητες της πόλης της τακτικές τους δράσεις και μπουχτίσει από την online απρόσωπη συμμετοχή. Γρήγορα πλαισιώθηκε από άλλες ομάδες και άτομα που δραστηριοποιούνται στους χώρους του Φοιτητικού Κέντρου ώστε να αποδοθεί η εμπειρία του drive-in πιο πλήρης στον κόσμο αλλά και για να δοθεί μια κατεύθυνση της χρήσης των χώρων του Πανεπιστημίου για συλλογικές δράσεις. Γι’αυτό πέρα από τη προβολή καθαυτή σκοπεύουμε να διατηρούμε σνακ/μπαρ αλλά και να στήνουμε εξωτερικά ηχεία για τους χωρίς αυτοκίνητο θεατές. Παράλληλα ενθαρρύνουμε να γίνονται και άλλες δράσεις πριν τη προβολή, συλλογική κουζίνα ή ότι άλλο προταθεί.</p>

<p>Το drive-in για όσους δε γνωρίζουν λειτουργεί με εξοπλισμό εκπομπής που στέλνει ήχο στους ραδιοφωνικούς δέκτες των αυτοκινήτων. Μετά από κάποιες δοκιμές με τον πομπό και τον προτζέκτορα και την άρση απαγόρευσης κυκλοφορίας που τόσο έχει στοιχίσει στη κοινωνικοποίηση μας, ήρθε η ώρα να το βάλουμε μπρος.</p>

<p>Τα λέμε από κοντά στις προβολές και στα υπόλοιπα!</p>

<p><em>Η ομάδα του drive-in</em></p>

<p>ΥΓ: Για τη διοργάνωση έχουμε βάλει τα δυνατά μας για να πάνε όλα ρολόι, παρόλα αυτά για τα τυπικά βάζουμε ένα disclaimer ότι δεν είμαστε επαγγελματίες, το κάνουμε πρώτη φορά και πιθανά τεχνικά προβλήματα ας είναι ανεκτά.</p>

<p><a href="./">back</a></p>
:ET